6
in enodandis scripturarum difficultatibus usum habebat
et ut interpolator linguae latinae non plane rudis erat,
melius iis qui nec libro Ms. duce ingeniique ope, quid
in quoque loco legendum sit, conjiciunt, potuit iste qui-
dem litterarum ductus sequutus aut verum ipsum aut
quod verum prope erat vel oculis vel mente assequi.

Ceterum quamquam tot adhuc viri operam L. An-
naei libris navaverunt, inter quos haud pauci spectatae
atque probatae doctrinae ingeniique, tamen quis neget
multa etiam nunc restare in iisdem libris quae aut prorsus
careant emendatione, aut leviter tentata melius exhiberi
possint? Itaque proposui mihi de nonnullis locis quid
sentiam explicare, sperans me aliquid ad emendandos eos
collaturum neque in reprehensiones incursurum esse, ju-
venili novandi et corrigendi cupiditati nimium me in-
dulsisse.

Primae suasoriae thema, quod quum codices initio
mutili sint, non traditum est , ex sententiis prolatis ita
fere sonasse colligere possumus: Deliberat Alexander an
Oceanum naviyet; in qua materia omnes rhetores alte-
ram tantum partem susceperunt, certe Seneca alterius
tantum partis sententias collegit, nempe tales, quibus

Alexander nimis ambitiosus atque potentiae avidus posset -

retineri3 et per ejusmodi potissimum sententias putabant
optime dissuadere, ut dicerent totum jam orbem terrarum
notum vicisse eum, periculosissimum esse eas terras quae-
rere, quas nunquam aliquis viderit, navigare per caligi-
nosam maris vastitatem nullis aut ignotis sideribus; hoc
non esse orbem quaerere, sed orbem amittere. Rhetoris
Osci haec redditur sententia (pag. 2 lin. 2 editionis Bur-

Ι

