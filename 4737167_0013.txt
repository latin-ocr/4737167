7

simii, quam semper in locis denotandis sequar), ut Bur-
sianus restituit: Quod noveram vici, non concupisco,
quod nescio. Videlicet ipsum Alexandrum loquentem
facit rhetor et quum sententiae ejus inter eas referantur,
quibus dissuadetur, ita eum interpretaturum atque verbis
versaturum esse Alexandri consilium exspectamus , quo
vel· maxime ostendatur , quam immane sit et supra mo-
dum excedens. Qualia Bursianus et veteres editores re-
ceperunt verba , non solum valde debilem sententiam,
sedetiam huic loco omnino non idoneam efficere per-
spicuum est. Estne haec nimia atque insana imperii
cupiditas Alexandri, quae reprehenditur? estne in his ver-
bis ulla nota ingenii insolentis , quod acquiescere se in
nulla re sinit? Immo vero animus moderatissimus, ad
quem coercendum non opus erat sententiis et descrip-
tionibus, quibus deterreri posset nimis audax. Itaque
necesse est comparatis iis, quae in codicibus exhibentur,
inde conjiciamus integram scripturam. Iam vero negatio
non omnino non clare perscripta est, sed legitur mem,
quod quamvis saepissime pro negatione in codicibus sit,
hic tamen haud majore mutatione obscure scriptum esse
pro *nunc censendum est, ut haec jam exsistat sententia:

Quod noveram vici, nunc concupisce, quod nescio,
Ceterum ne quis suspicetur me in hac re non satis cir-
cumspecte processisse neque prorsus opus esse hac emen-
datione, etiam argumentum afferii potest, quo ‚ id quod
in paucissimis conjecturis efficere possumus, ita confir-
matur, ut ne dubitatio quidem ulla residere queat. Ete-
nim cum Marillus rhetor eodem modo ipsum Alexandrum
dicentem facit, sententiam simillimam legimus ab illo

